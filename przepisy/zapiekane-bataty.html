<!DOCTYPE html>
<html lang="pl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <link rel="stylesheet" href="../style.css">
    <title>Zapiekane bataty</title>
</head>

<body>
    <header>
        <nav><a href="../index.html" class="link">Powrót do strony głównej</a></nav>
    </header>
    <main>
        <article>
            <h1 class="entryHeader">Zapiekane bataty</h1>
            <p>Ostatnio będąc na zakupach skusiłam się na batata - już od jakiegoś czasu chciałam spróbować jak smakują "słodkie ziemniaki". Jakie było moje zdziwienie, gdy odkryłam znajomy kolor, konsystencję, a nawet bardzo podobny smak! Dla mnie batat bardzo przypomina w smaku pieczoną dynię piżmową, aczkolwiek przy dyni jednak pozostanę, która jest jeszcze łatwiejsza w przygotowaniu...</p>
            <img src="../img/zapiekane-bataty.JPG" alt="Zapiekane bataty">
            <h2 class="ingredients">Składniki (na solidne 2 porcje):</h2>
            <ul>
                <li>1 duży batat</li>
                <li>2-4 łyżki oleju rzepakowego</li>
                <li>przyprawy: sól morska, majeranek, mielona gałka muszkatołowa, pieprz cayenne</li>
            </ul>
            <h2 class="preparation">Przygotowanie:</h2>
            <p>Batata dokładnie myjemy i nieobranego ze skóry kroimy na małe części (podobne jak na zdjęciach - kawałki nie mogą być zbyt grube). Do krojenia tego warzywa potrzeba trochę krzepy (przynajmniej do jego przepołowienia), więc na pewno przyda się solidna męska ręka... :) Tak przygotowanego "ziemniaka" gotujemy na parze przez 5-10 minut (części mają lekko zmięknąć, ale nie rozpadać się).<br>
            Ugotowanego batata przekładamy na rozgrzaną patelnię z powłoką zapobiegającą przywieraniu (lub wkładamy do żaroodpornego naczynia, by zapiec w piekarniku w około 200ºC - sposób przygotowania już wg uznania), delikatnie skrapiamy olejem oraz przyprawiamy do smaku: majerankiem, gałką muszkatołową, niewielką ilością soli oraz pieprzem cayenne. Podsmażamy na patelni do zrumienienia - im bardziej przypieczone, ale oczywiście nie przypalone ;-), tym lepiej smakują...<br>
            Polecam spróbować obie wersje - i bataty i dynię piżmową. Pamiętajcie również, by koniecznie dać znać w komentarzach czy i dla Was te warzywa są tak podobne w smaku...</p>
        </article>
    </main>
    <footer class="page_footer">Moja książka kucharska</footer>
</body>

</html>